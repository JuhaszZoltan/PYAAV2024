- 1. feladat ( 8 pont) ----------------------
Kérjen be a felhasználótól két egész számot a terminálról!
Kerekítse két tizedesjegy pontosságura a két szám hányadosát, és jelenítse meg az eredményt a terminálon!
Határozza meg, és írja ki a terminálra, hogy az így kapott eredmény osztható-e maradék nélkül 5el, vagy sem!

- 2. feladat (14 pont) ----------------------

A források közt adott a dgnms.py állomány, egy kutyaneveket tartalmazó lista van benne. Tegye hozzáférhetővé a kódjában a lista tartalmát (a modul importálásával vagy kódrészlet megfelelő helyre másolásával), majd végezze el a következő feladatokat:
- A random modul segítségével válasszon ki egy véletlenszerű nevet a listából.
- Határozza meg a kiválasztott névben a magánhangzók számát*, és írja ki a névvel együtt a terminálra.
- A program kérdezze meg a felhasználótól, hogy tetszik-e neki a sorsolt név, várjon a kérdésre inputot.
- Amennyiben a válasz nem az, hogy "igen", sorsoljon egy újabb nevet. Ismételje ezt a folyamatot, amíg a név nem felel meg a felhasználónak. 
- Ezután a program gratuláljon a választáshoz, és köszönjön el!

- 3. feladat (18 pont) ----------------------

Adott az UTF-8-as kódolású paralimpia.txt file, amely a Paralimpia nevű sportverseny-sorozat nyári játékainak eddigi rendezési adatait, valamint a versenyen magyar sportolók által szerzett dobogós érmek számát tartalmazza.

Az file sorai azonos szerkezetűek, az adatok pontosvesszővel tagoltak. A file egy sora például:
2004;Görögország;Athén;1;8;10
ahol adattagok jelentése rendre a következők:
- az évszám, amikor a versenyt rendezték
- a rendező ország neve
- a sporteseménynek helyet adó város
- a következő három számadat magyar sportolók által szerzett érmek száma arany, ezüst, bronz sorrendben

Olvassa be az állomány tartalmát, és tárolja le egy objektumpéldányokat tartalmazó listába! Ennek a listának a felhasználásával
oldja meg az alábbi feladatokat! A terminálra történő kiírást igénylő feladatok eredményét a mintán látható módon jelenítse meg!

- Jelenítse meg, hogy hány versenyt rendeztek eddig a versenysorozatban!
- Az adatok a forrásfileban rendezési év szerint növekvő sorrendben vannak. Határozza meg és írja ki, hogy mely ország rendezte a legutóbbi versenyt!
- Határozza meg, és írja ki, hogy a versenysorozatban a magyar sportolók eddig összesen hány aranyérmet szereztek!
- Határozza meg, és írja ki, hogy hány olyan verseny volt, amikor a magyar sportolók egyáltalán nem szereztek dobogós helyet!
- Határozza meg, és írja ki, hogy melyik város adott otthont annak az eseménynek, ahol a magyar sportolók a legtöbb érmet szerezték?**

[ *]  Figyelembe veheti, hogy a lista elemeiben nincsenek ékezetes betűk.
[**] Feltételezheti, hogy nincs két olyan év, ahol azonos lenne a szerzett érmek száma.
